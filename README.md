# GameGround Jam
Bolzano, 23 Oct 2021

## Progetto
Nella giornata di sabato 23 ottobre, dalle 10:00 alle 18:00, si svolgerà una semplice "game jam" con 12 ragazzi, aiutandoli a sviluppare tutti insieme un videogioco sul tema dell'**ambiente e dell'ecosostenibilità**.
Il progetto sarà poi presentato la domenica e giocabile liberamente con un browser web. I ragazzi saranno introdotti al mondo del game design e dello sviluppo di videogiochi costruiti su un "tema" dato, in questo caso il tema ambientale, problemi e soluzioni.

## Programma
Si inizierà con un’ora di introduzione ai videogiochi e sopratutto sul ruolo del game designer, poi introduzione al tipo di gioco che andremo a creare, facendo vedere un prototipo e dei casi studio.

Il gioco sarà una storia dove il giocatore incontrerà n scenari/personaggi diversi, uno per ragazzo che avrà il compito di occuparsene, sia come tema che come creazione grafica e testi. Faremo una sessione condivisa di discussione e aiuteremo ognuno a trovare una questione (collegata al tema ambientale) e come presentarla al giocatore.

Nel pomeriggio ci sarà la produzione degli assets multimediali, ovvero grafica, testi e audio, mentre noi ci occuperemo (in autonomia o speriamo con l’aiuto di qualche ragazzi già pratico di sviluppo informatico) di mettere tutto insieme in un ambiente professionale di sviluppo videogiochi (Unity).

Se avremo tempo, nell’ora finale del pomeriggio registreremo le voci dei ragazzi che leggono i testi dei propri personaggi.

Entro la mattinata della domenica finalizzeremo il gioco per la presentazione di domenica pomeriggio, in ogni caso tutto il gioco sarà pubblicato e giocabile online (su una pagina a vostra scelta o su una indipendente) e tutto il progetto in opensource su GitHub (una piattaforma gratuita di condivisione)

## Features
Questa modalità operativa permette a chiunque di pensare e creare qualcosa, è dinamico sul numero di partecipanti, eventualmente lavoreranno in coppia, a prescindere dalle precedenti conoscenze informatiche e multimediali.

A livello creativo permetteremo ogni stile: dal disegno su carta da scansionare, alla pixel art, ai voxel, a minecraft, al paint al LEGO: ognuno potrà scegliere come vorrà creare un minimo di uno scenario e di un personaggio

Ogni personaggio introdurrà un tema/problema e richiederà almeno una interazione (scelta tra risposte, movimento di oggetti, risoluzione di enigma)

## Requisiti
I ragazzi dovranno saper usare minimamente un computer e avere un po' di creatività, poiché ognuno creerà, disegnerà e scriverà un personaggio.
Saranno necessari un computer (portatile o fisso) per coppia di partecipanti, connessi in rete, dove poter scrivere e disegnare, quindi dodati di software base come LibreOffice/Code, MagicaVoxel/Paint, Unity e qualche utility.
Sarà necessaria la connessione Internet.
Avremo già sviluppato e predisposto il template base del videogioco, non potendo sviluppare tutto da zero con dei ragazzi inesperti.

NB: useremo solamente soluzioni software gratuite, possibilmente opensource.

La sede di lavoro dovrà essere tranquilla, con bagni, acqua, frutta e possibilmente della pizza per il pranzo.
